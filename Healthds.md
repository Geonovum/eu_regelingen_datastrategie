## Health data space

Een gemeenschappelijke data space voor gezondheidszorg wordt door de EC als essentieel gezien voor vooruitgang in het voorkomen, detecteren en genezen van ziekten, als ook voor goed geïnformeerde en bewijsgebaseerde beslissingen om de toegankelijkheid, effectiviteit en bestendigheid van het zorgsysteem te verbeteren.
 
Huidige beleidssturing en onderzoeksmodellen zijn afhankelijk van toegang tot gezondheidsgegevens, inclusief individuele patiëntgegevens. Het versterken en uitbreiden van het (her)gebruik van gezondheidszorgdata is van groot belang voor innovatie in de zorgsector. Het helpt ook zorgautoriteiten om bewijsgebaseerde belissingen te nemen, en draagt bij aan de concurrentiekracht van EU bedrijven. Betere toegang tot gezondheidsdata kan significant bijdragen aan het werk van regulerende instanties in de zorg, het beoordelen van medische producten en het aantonen van de werking en veiligheid van producten.

Burgers in het bijzonder hebben het recht op toegang en controle van hun persoonlijke gezondheidsgegevens, en op portabiliteit, maar de implementatie van die rechten is nog gefragmenteerd. Zorgen dat iedere EU burger veilig toegang heeft tot het eigen Electronic Health Record (EHR) en de portabiliteit van die eigen data geregeld is, ook over landsgrenzen heen, zal de toegang en kwaliteit van zorg verbeteren, alsmede de kosteneffectiviteit van het leveren van zorg, en bijdragen aan de modernisering van systemen in de gezondheidszorg.

Burgers moet ook kunnen worden verzekerd dat als zij toestemming hebben gegeven voor gegevensdeling, dat de zorgsystemen die data op ethische wijze gebruiken, en dat een gegeven toestemming op ieder moment kan worden ingetrokken.

De zorg is een gebied waar de EU kan profiteren van de datarevolutie, om de kwaliteit van zorg te verbeteren en tegelijkertijd kosten omlaag te brengen. Vooruitgang zal vaak afhangen van de bereidheid van Lidstaten en zorgverleners om de krachten te bundelen en manier te vinden om data te gebruiken en te combineren, binnen de regels van de AVG waarin zorggegevens extra bescherming krijgen. Hoewel de AVG een gelijk speelveld heeft gecreëerd voor het gebruik van persoonlijke gezondheidsgegevens, blijft er sprake van fragmentatie binnen en tussen Lidstaten en zijn de beheersmodellen voor toegang tot data divers in de praktijk. Het landschap van digitale gezondheidsdiensten blijft ook gefragmenteerd, vooral als die diensten ook over landsgrenzen heen worden verleend.

### Door EC aangekondigde acties
De EC zal:

* Sector-specifieke juridische en niet-juridische maatregelen nemen voor de Europese gezondheidsdata space. Maatregelen nemen om de toegang van burgers tot gezondheidsdata en de portabiliteit daarvan te versterken, en barrieres in het verlenen van digitale gezondheidsdiensten en producten over landsgrenzen heen slechten. Faciliteren dat er, in lijn met Artikel 40 van de AVG, een Code of Conduct wordt gerealiseerd voor het verwerken van persoonsgegevens in de zorgsector. Deze acties zullen voortbouwen op het lopende in kaart brengen van het gebruik van persoonlijke gezondheidsgegevens in de Lidstaten en op de uitkomsten van de Joint Actions in de context van het Health Programme (2020-2023).

* De benodigde data infrastructuren, gereedschappen en rekenkracht voor de Europese gezondheidsdata space uitrollen, en meer gericht de ontwikkeling ondersteunen van nationale electronic health records (EHR) en de interoperabiliteit van gezondheidsdata door de toepassing van het Electronic Health Record Exchange Format. De uitwisseling over landsgrenzen heen van gezondheidsdata opschalen, en het verbinden en gebruiken via veilige gefedereerde repositories, van specifieke soorten gezondheidsdata zoals EHRs, genetische informatie (van minsten 10 miljoen mensen in 2025), en digitale medische scans/beelden, binnen de regels van de AVG. Het mogelijk maken van de uitwisseling van digitale patientdossier samenvattingen en e-recepten tussen 22 Lidstaten die participeren in de eHealth Digital Service Infrastructure (eHDSI) in 2022. De digitale uitwisseling starten via de eHDSI van medische scans/beelden, laboratoriumresultaten en medische ontslagrapporten, en het verbeteren van het  virtuele consultatiemodel en de registers van European Reference Networks. Het ondersteunen van big data projecten die worden gepromote door het netwerk van zorgreguleerders. Deze acties ondersteunen preventie, diagnose en behandeling (met name ook voor kanker, zeldzame ziekten, en veelvoorkomende en complexe ziekten), onderzoek en innovatie, beleidsontwikkeling en regulerende activiteiten van Lidstaten op het gebied van volksgezondheid.

### Contouren European Health Data Space (EHDS)
Om optimaal gebruik te maken van het potentieel van gezondheidsgegevens, heeft de EC in mei 2022 een [voorstel voor een verordening](https://health.ec.europa.eu/publications/proposal-regulation-european-health-data-space_en) gepresenteerd tot de oprichting van een Europese data space voor gezondheidsgegevens, de European Health Data Space (EHDS). 

Het voorstel:

* ondersteunt personen die de controle over hun eigen gezondheidsgegevens willen houden (zgn. primair gebruik)
* ondersteunt de inzet van gezondheidsgegevens voor betere gezondheidszorg, beter onderzoek en betere innovatie en beleidsvorming (zgn. secundair gebruik), en
* stelt de EU in staat volledig gebruik te maken van de mogelijkheden om gezondheidsgegevens veilig uit te wisselen, te gebruiken en te hergebruiken.

De European Health Data Space (EHDS) is een ecosysteem specifiek op het gebied van gezondheid, dat bestaat uit regels, gemeenschappelijke normen en praktijken, infrastructuren en een governancekader, met als doel:

* mensen mondiger te maken door verbetering van de digitale toegang tot hun elektronische persoonlijke gezondheidsgegevens en hun controle daarover, zowel in eigen land als binnen de EU, ondersteuning van het vrije verkeer van die gegevens, en bevordering van een echte eengemaakte markt voor systemen voor elektronische gezondheidsdossiers, relevante medische hulpmiddelen en AI-systemen met een hoog risico (*primair gebruik van gegevens*).
* te zorgen voor een consistente, betrouwbare en efficiënte opzet voor het gebruik van gezondheidsgegevens voor onderzoek, innovatie, beleidsvorming en regelgeving (*secundair gebruik van gegevens*)
* de ontwikkeling van een interne markt voor digitale gezondheidsproducten en -diensten, zoals elektronische medische dossiersystemen. De commissie wil de regels voor (product)veiligheid, beveiliging en interoperabiliteit binnen de EU harmoniseren. Zo denkt zij de effectiviteit en efficiëntie van de gezondheidszorg te bevorderen. De verordening beoogt om alle gezondheidsgegevens bij de bron te houden.

Om de EDHS tot een succes te maken, moeten mensen er vertrouwen in hebben. De EDHS biedt dan ook een betrouwbare omgeving waarin de meest uiteenlopende gezondheidsgegevens in alle veiligheid kunnen worden ingezien en verwerkt. Ze is o.a. gebaseerd op de Algemene Verordening Gegevensbescherming (AVG), de voorgestelde [Data Governance Act](#data-governance-act-dga), het ontwerp van de [Data Act](#data-act-da) en de [richtlijn inzake netwerk- en informatiesystemen](https://eur-lex.europa.eu/eli/dir/2016/1148/oj?locale=nl).


