## EU neemt geopolitieke positie in

De EU neemt m.b.t. de rol van digitalisering en data een geopolitieke positie in.
Die positie richt zich tegelijkertijd op het maximeren van maatschappelijk nut van digitalisering en datagebruik en het beschermen en versterken van de individuele rechten van mensen.

Dit in contrast tot uitgangsposities elders in de wereld die bijvoorbeeld eenzijdig gericht zijn op waarde extractie of op het centraliseren van controle. Daarmee is het ook een _propositie_ van de EU aan de wereld, een uitnodiging op gelijksoortige manier als de EU naar digitalisering en data te kijken.

Die geopolitieke propositie wordt in uitgangspunten, en twee strategieën met daaronder een aantal wetten vaste vorm gegeven. Onderstaande afbeelding geeft hiervan een overzicht. In de rest van deze handreiking wordt elk van de elementen nader beschreven.

![euplaatgeonovumokt2021.png](media/euplaatgeonovumokt2021.png)

### Digital Compass en Digital Rights and Principles
De uitgangspunten voor de geopolitieke propositie zijn vastgelegd in het EU Digital Compass en de EU Digital Rights and Principles ([bron](https://ec.europa.eu/info/strategy/priorities-2019-2024/europe-fit-digital-age/europes-digital-decade-digital-targets-2030_nl)).

Het EU Digitaal Compass geeft vier assen aan waarvoor doelstellingen per 2030 zijn geformuleerd.
Die vier assen zijn:
1. Een digitaal vaardige bevolking, en zeer vaardige digitale professionals
2. Veilige, goed presterende en duurzame digitale infrastructuren
3. Digitale transformatie van bedrijven
4. Digitalisering van publieke dienstverlening

Digitaal burgerschap is gebaseerd op het bestaande [Handvest grondrechten in de EU](https://eur-lex.europa.eu/legal-content/NL/TXT/HTML/?uri=CELEX:12012P/TXT&from=EN). Daarbij gaat het om rechten als:

Die rechten worden in de EU Digital Rights and Principles uitgebreid met een aantal rechten en uitgangspunten gericht op een gedigitaliseerde maatschappij:

Rechten:
* Vrijheid van meningsuiting, met toegang tot gevarieerde, betrouwbare en transparante informatie
* Vrijheid om online een bedrijf op te richten en te runnen
* Bescherming van persoonsgegevens en dataprotectie
* Bescherming van intellectuele scheppingen van personen in de onlineruimte

Beginselen:
* Universele toegang tot internetdiensten
* Veilige en betrouwbare online omgevingen
* Universele digitale vorming en vaardigheden zodat mensen een actieve rol in de maatschappij kunnen nemen
* Toegang tot ecologisch duurzame digitale diensten en systemen
* Toegankelijke en op de mensgerichte publieke diensten
* Ethische principes voor mensgerichte algoritmes
* Bescherming en empowerment van kinderen online
* Toegang tot digitale gezondheidsdiensten

Deze rechten en uitgangspunten waren in de zomer van 2021 onderwerp van een publieke consultatie. Een definitieve formulering volgt nog.

### Twee strategieën als bouwstenen
Twee strategieën zetten deze propositie om in praktijk en regelgeving: 
* [De Europese digitale strategie](https://geonovum.github.io/eu_regelingen_datastrategie/#europese-digitale-strategie), en 
* [De Europese datastrategie](https://geonovum.github.io/eu_regelingen_datastrategie/#data-strategie).
