## Bruggen met EU beleidsthema's en andere Richtlijnen

### EU Beleidsthema's

De EC streeft naar het maximaliseren van de maatschappelijke meerwaarde van datagebruik. Dit geldt nadrukkelijk ook voor de door de EU zelf gestelde doelen en ambities voor inhoudelijke beleidsthema's. Dit is zichtbaar in hoe beleidsplannen verwijzingen bevatten naar de Digitaliserings- en Datastrategie, en op de beoogde resultaten daarvan voortbouwen.

#### Green Deal
De Europese Green Deal wijst nadrukkelijk op de noodzaak van digitale transformatie en de voorgestelde EU verordeningen als instrument daarin. De vorming van de Green Deal Dataspace krijgt als eerste vorm (met als beginstap de herziening van de INSPIRE richtlijn) en is bouwsteen voor de digitale tweeling van de aarde (Destination Earth, DestinE, gericht op klimaatadaptatie).

### Andere Richtlijnen

Ongeacht of de diverse voorgestelde Verordeningen in de huidige vorm wel of niet wet worden, worden al wel andere EU Richtlijnen aangepast in de zin van die Verordeningen. Dit betekent dat het nuttig is om voor de eigen organisatie van toepassing zijnde Richtlijnen te volgen voorzover deze in de komende tijd worden geëvalueerd of vernieuwd.

#### INSPIRE Richtlijn
Formeel is de implementatie van INSPIRE in 2021 afgerond. Inhoudelijk ontwikkelt het INSPIRE aanbod zich wel verder, en werken diverse Lidstaten aan het verbeteren van de mate waarin ze aan de INSPIRE richtlijn voldoen. (Zie ook de [Geonovum handreiking Aan de slag met INSPIRE](https://geonovum.github.io/inspire-wiki/)) In 2021 is, vanwege het einde van de implementatieperiode, de werking van INSPIRE geëvalueerd. Dit wordt in 2022 gevolgd door een impact assessment. Eind 2022 is een voorstel voor herziening van de INSPIRE Richtlijn te verwachten. De vernieuwing van de INSPIRE richtlijn is door de EC nadrukkelijk gepositioneerd als onderdeel van de implementatie van de [Datastrategie](https://geonovum.github.io/eu_regelingen_datastrategie/#europese-data-strategie) en de vorming van de [Green Deal Data space](https://geonovum.github.io/eu_regelingen_datastrategie/dsindex.html#green-deal-data-space). De [High Value Data lijst](https://geonovum.github.io/eu_regelingen_datastrategie/#high-value-datalijst) in de [Open Data Directive](https://geonovum.github.io/eu_regelingen_datastrategie/#open-data-richtlijn) bouwt ook voort op INSPIRE.


#### ITS Directive
De ITS Directve wordt herzien, en het is niet onwaarschijnlijk dat de scope over welke data deze Directive iets zegt wordt uitgebreid met 'in-vehicle' data. Het is ook te verwachten dat in een herziening elementen worden opgenomen die vooruitlopen op de vorming van de [Mobility data space](https://geonovum.github.io/eu_regelingen_datastrategie/dsindex.html#mobility-data-space), en die invulling geven aan de Smart mobility component uit de Green Deal en de bijbehorende Green Deal Dataspace.
