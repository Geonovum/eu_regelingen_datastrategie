## Mobility data space
Met de gemeenschappelijke Europese data space voor mobiliteit wil de EC Europa aan de kop plaatsen van de ontwikkeling van een intelligent transport systeem. Daaronder vallen genetwerkte auto's en andere transportvormen. De data space faciliteert de toegang tot, en het bijeenbregen en delen van data van bestaande en toekomstige databases m.b.t. vervoer en mobiliteit.

De EU heeft veel assets t.a.v. transport en mobiliteitsdata. In de automotive sector zijn genetwerkte auto's afhankelijk van data, en dat geldt ook voor andere transportvormen. Digitalisering en data in alle vormen van transport en in de logistiek is een essentiële component van het verdere werk aan een Europees transport systeem (ETS) en vooral voor de '[Smart and Sustainable Transport Strategy](https://eur-lex.europa.eu/legal-content/EN/TXT/?uri=CELEX%3A52020DC0789)'  (inclusief een actieplan met 82 acties). Hiermee hangen acties samen in alle sectoren t.a.v. vervoer en transport, als ook voor de logistiek van multimodaal data delen en passagierssystemen.


T.a.v. automotive:
Moderne voertuigen genereren zo'n 25GB aan gegevens per uur, en autonome voertuigen genereren een veelvoud daarvan aan data die gebruikt kan worden voor innovatieve mobiliteitsgerelateerde diensten, en voor reperatie- en onderhoudsdiensten. Innovatie in dit gebied vergt dat in-vehicle gegevens gedeeld worden op een veilige en duidelijk gedefinieerde manier, in lijn met de geldende competitieregels die tussen de verschillende betrokken partijen van toepassing zijn. 
De toegang tot in-vehicle data is sinds 2007 gereguleerd in de Europese regels voor het toelaten van voertuigen, om eerlijke toegang voor onafhankelijke onderhoudsbedrijven te garanderen. Die regels worden nu geactualiseerd om het toenemende gebruik van digitale verbindingen (zoals 3G en 4G en diagnostiek op afstand) daarin te betrekken zodat de rechten en belangen van autobezitters die de data genereren worden gerespecteerd en de omgang met die data voldoet aan de AVG.

T.a.v. het gehele transportstelsel:
Passagiersvervoer groeit naar verwachting 35% tussen 2015 en 2050. Vrachtvervoer (over land) groeit sneller dan dat met zo'n 53% tot 2050. Digitalisering en data spelen een grote rol in het verduurzamen van transport.
Verschillende juridische raamwerken bevatten al verplichtingen tot datadelen, inclusief een lijst van relevante datasets (waaronder datasets t.a.v. openbaar vervoer). Daarnaast werkt het Digital Transport and Logistics Forum aan het concept van gefedereerde platforms, om te definiëren wat op EU niveau moet gebeuren om het delen en gebruik van data te faciliteren door het combineren van verschillende publieke en private platforms. Bovendien bestaan netwerken van nationale toegangspunten om data in de Lidstaten beschikbaar te maken, met het oog op wegveiligheid, multimodale verkeersinformatie, met data uit zowel de publieke als private sector. Brede beschikbaarheid en gebruik van data in het openbaar vervoer maakt het mogelijk het OV efficiënter, duurzamer en klantvriendelijker te maken. 
Datagebruik om vervoerssystemen te verbeteren is ook een centraal aspect van smart city initiatieven.

### Door EC aangekondigde acties
De EC zal:

-  De huidige EU regels voor het toelaten van motorvoertuigen herzien (momenteel gericht op draadloos datadelen voor herstel en onderhoud) om meer op autodata gebaseerde diensten mogelijk te maken. De herziening zal ondermeer kijken naar hoe data toegankelijk wordt gemaakt door de autofabrikant, welke procedures nodig zijn om dergelijke data te verkrijgen in lijn met dataprotectieregels (AVG), en de rol en rechten van de autobezitter hierin.
    
-  De Directive on harmonised river information services and the Directive on Intelligent Transport Systems herzien, inclusief de daarin gedelegeerde regelingen, om databeschikbaarheid, hergebruik en interoperabiliteit te versterken (2021) en het vestigen van een sterker coördinatiemechanisme om de nationale toegangspunten uit de ITS Directive te federeren middels een EU-brede CEF Programme Support Action (2020).
    
-  Het voorstel  voor de Regulation on the Single European Sky aanpassen om daaraan nieuwe provisies toe te voegen t.a.v. databeschikbaarheid en t.a.v. markttoegang van datadienstenleveranciers, om de digitalisaering en automatisering van verkeersleiding aan te moedigen. Dit ter verbetering van de veiligheid, efficiëntie en capaciteit van het luchtverkeer.

-  Het raamwerk voor het interoperabel delen van data in het railtransport herzien in 2022.
    
-  Gemeenschappelijke datasets vaststellen zoals voorzien in de Regulation on Maritime Single Window en, hangende de finale adoptie, in de Regulation on electronic freight transport information regulations (Q3 2021 en Q4 2022), om zo digitale uitwisselingen en hergebruik tussen bedrijven en overheid te faciliteren.


### Contouren Mobility Dataspace
Uit de Digital Europe Program uitvraag blijkt een aantal eigenschappen die kennelijk voorzien zijn voor de dataspace m.b.t. mobiliteit.

Het gaat ondermeer om:
- Het realiseren van technische infrastructuur (in lijn met de algemene dataspace plannen t.a.v. referentie-architectuur, interoperabiliteit en standaarden, en als integraal deel van Europese clouddiensten)
- Data governance mechanismen gericht op het makkelijk toegang kunnen krijgen tot mobiliteit gerelateerde data over landsgrenzen heen.
- Zorgen voor oplijning met bestaande en komende mobiliteits- en transportinitiatieven die het uitwisselen organiseren van data over zowel passagiers als vracht.
- Het identificeren van gemeenschappelijke bouwstenen die kunnen bijdragen aan convergentie op de lange termijn van data gerelateerde initiatieven in m.b.t. transport, t.b.v. private, publieke en industriële datadeling. Hieronder valt ook het nadenken over hoe partijen aan zijn te moedigen meer data beschikbaar te stellen.

Hiertoe wordt eerst gewerkt aan:
- Het inventariseren van bestaande dataplatforms en marktplaatsen voor het opslaan, verwerken of delen van mobiliteits- en transportdata. De inventarisatie krijgt de vorm van een catalogus, die ook beschrijft om welke datatypen, kwaliteit, toegangsvoorwaarden en online toegangspunten het gaat.
- Het identificeren van zowel de overlap als de gaten tussen de geïnventariseerde initiatieven, m.b.t. tot welke data er wel en niet beschikbaar is. Dit om later eventueel acties te kunnen formuleren om gaten te dichten.

Rondom mobiliteit is er overlap met de dataspace voor smart communities, omdat bijvoorbeeld duurzame stedelijke mobiliteit in smart communities een grote rol speelt.

### Datasets in beeld

In ieder geval komen de volgende (overheids)data in beeld voor deze dataspace:

- data die nu al binnen de (te herzienen) Intelligent Transport Systems (ITS) richtlijn vallen
- gevens m.b.t. wegveiligheid 
- multimodale verkeers- en reisinformatie
- gegevens die door auto's worden verzameld (in-car gegevens)
- (individuele) mobiliteitsbewegingen met het openbaar vervoer
- gegevens voor duurzame stedelijke mobiliteitsindicatoren (SUMI)
- gegevens over transportnetwerken en real-time gegevens over het gebruik daarvan 