## Europese Digitale Strategie

De Europese Digitale Strategie mikt op successen in digitale transformatie in de jaren tot 2025.

Er zijn drie juridische instrumenten door de EC voorgesteld als onderdeel van de Digitale Strategie:

- De Digital Markets Act (DMA, *Digitale Marktenverordening*), gericht op zogenaamde 'gatekeepers' / poortwachters met een dominante positie;
- De Digital Services Act (DSA, *Digitale Dienstenverordening*), gericht op alle intermediaire digitale dienstverleners (inclusief de 'gatekeepers');
- De AI Regulation (*AI verordening*), gericht op de toelating van AI producten.

### Digital Markets Act  (DMA)
De Digital Markets Act (DMA, *Digitale Marktenverordening*) is voorgesteld eind 2020, en op 19 oktober 2022 [gepubliceerd](https://eur-lex.europa.eu/legal-content/NL/TXT/HTML/?uri=CELEX:32022R2065&from=EN#d1e6411-1-1) met ingangsdatum 29 oktober. Als Verordening is de DMA direct van kracht in alle lidstaten, maar met een verschoningstijd van 16 maanden, d.w.z. tot 17 februari 2024.

De DMA is

<ul>
<li>Gericht op open en eerlijk digitale markten
<li>Richt zich op 'gatekeepers' / poortwachters, d.w.z. grote online platforms, netwerk providers, hostingbedrijven. De wet geeft regels t.a.v. de beslismacht die poortwachters hebben over het toelaten van andere dienstenaanbieders.
<li>Een poortwachter is gedefinieerd als <ul>
    <li>Een platform met een sterke economische positie, met een significante impact op de EU markt, en actief in meerdere EU lidstaten.</li>
    <li>Een platform met een sterke intermediaire positie, d.w.z. verbindt een grote groep gebruikers met een groot aantal bedrijven.</li>
    <li>Heeft, of heeft bijna, een bestendige en in de tijd stabiele marktpositie</li></ul></li> 
<li>Gericht op het vergroten van de diversiteit van aanbod op de platformen van poortwachters, niet op het hinderen van de innovatiekracht van die gatekeepers zelf</li>
<li>Stelt verplichtingen voor poortwachters, waaraan ze in hun dagelijkse operatie aan moeten voldoen, t.a.v.:<ul>
    <li>3rd party interoperabiliteit met de diensten van poortwachters in verschillende situaties</li>
    <li>toegang voor bedrijven tot de data die genereren met het gebruik van het platform van poortwachter</li>
    <li>bedrijven die adverteren en adverteerders moeten de instrumenten en gereedschappen krijgen om zelf onafhankelijk na te gaan welke advertenties hoe worden getoond door de poortwachter</li>
    <li>bedrijven moeten in staat zijn hun aanbod en contracten ook buiten het platform van poortwachter aan consumenten aan te bieden</li>
    <li>poortwachters mogen niet hun eigen diensten bevoordelen op het platform t.o.v. andere aanbieders</li>
    <li>poortwachters mogen consumenten niet hinderen om buiten het platform om met een aanbieder in verbinding of contact te treden.</li>
    <li>poortwachters mogen consumenten niet hinderen voorgeïnstalleerde applicaties (op telefoons en tablets bijv.) te deïnstalleren.</li></ul></li>
 <li>Bevat sancties die lijken op die van de AVG:<ul>
    <li>Boetes mogelijk tot 10% van de wereldwijde omzet van een poortwachter</li>
    <li>Dwangsommen mogelijke tot 5% van de gemiddelde wereldwijde dagomzet van een poortwachter.</li></ul></li>
</ul>

De DMA is in november 2021 in de Raad van EU Ministers goedgekeurd en eveneens door het Europees Parlement (EP). In de eerste helft van 2022 werd nog onderhandeld tussen Raad, EP en EC over de eindtekst. Politieke overeenstemming daarover werd bereikt in maart 2022. De [eindtekst (PDF)](https://www.consilium.europa.eu/media/56086/st08722-xx22.pdf) is in mei 2022 gepubliceerd, en op 5 juli 2022 aanvaard door het EP waarna nog een laatste akkoord van de Raad volgde. Op 14 september 2022 is de wet onder Tsjechisch voorzitterschap ondertekend.
De DMA is nu gereed en zal na een verschoningstijd van 6 maanden per het tweede kwartaal 2023 van kracht zijn.

### Digital Services Act (DSA)
De Digital Services Act (DSA, *Digitale Dienstenverordening*) hangt nauw samen met de Digital Markets Act (DMA), en is net als de DMA eind 2020 voorgesteld. Het is een uitbreiding en actualisering van de EU E-commerce Directive 2000/31/EU. Die bestaande Richtlijn wordt hiermee vervangen door een Verordening en trekt zo de regels en interpretatie voor alle Lidstaten gelijk. Als Verordening is de DSA direct van kracht in alle lidstaten, zodra deze wordt aangenomen. 

* Gericht op een veilige digitale ruimte waarin de (grond)rechten van alle gebruikers van digitale diensten beschermd zijn.
* Eist transparantie en verantwoording van digitale dienstverleners.
* Gericht op een gelijk speelveld waarin innovatie, concurrentie en groei mogelijk zijn. Dit niet alleen binnen de EU, maar wereldwijd.
* Bevat sancties die lijken op die van de AVG.

Het begrip digitale diensten omvat veel verschillende zaken. Denk aan online markten, social media, content-sharing platforms, app stores, online boekingen.
* Doorgeefdiensten, die door gebruikers verstrekt informatie in een communicatienetwerk doorgeven, of toegang verstrekken tot een communicatienetwerk
* Cachingdiensten, die bij het doorgeven van informatie in een communicatienetwerk deze deels en geautomatiseerd tussentijds tijdelijk opslaan, met als doel latere doorgifte.
* Hostingdiensten, die opslag bieden voor informatie van door de gebruiker verstrekte informatie
* Online platforms, gezien als een bijzondere vorm van hostingdiensten, die informatie verspreiden aan het publiek

Zulke intermediaire diensten krijgen verplichtingen opgelegd die moeten leiden tot:
* Meer keuze en lagere prijzen voor consumenten
* Minder illegale content
* Betere bescherming rechten van consumenten / burgers
* Juridische zekerheid en geharmoniseerde regels voor dienstverleners
* Makkelijker starten en schalen van diensten in de EU
* EU brede markttoegang voor dienstverleners via online platforms
* Meer democratische controle en toezicht over 'systeem' platforms door de maatschappij (zie ook de DMA)
* Verzachting van maatschappelijke risico's van manipulatie en desinformatie

De voorgestelde verordening leest als een risicogerichte aanpak, en beschouwt de rol van platforms waar deze systemische risico's vormen voor markt en maatschappij. Het adresseert daarbij de invloed en macht van een platform, de rol van een platform als (maatschappelijke) infrastructuur, en de afhankelijkheden in het ecosysteem van aanbieders.

De DSA is door de Raad van EU Ministers in november 2021 goedgekeurd, en door het Europees Parlement in januari 2022.  In april 2022 zijn de onderhandelingen tussen deze partijen over de definitieve tekst afgerond. De eindtekst is gepubliceerd op 22 oktober 2022. De wet is daarmee van kracht, met een verschoningstijd van 15 maanden, tot 22 januari 2024.

### AI Regulation
De AI Regulation (*AI Verordening*) is voorgesteld in april 2021. De Europese Raad (d.w.z. de Lidstaten) heeft op 6 december 2022 de eigen positie m.b.t. het voorstel bepaald ([link](https://www.consilium.europa.eu/en/press/press-releases/2022/12/06/artificial-intelligence-act-council-calls-for-promoting-safe-ai-that-respects-fundamental-rights/)). Als ook het Europees Parlement dat heeft gedaan volgen de onderhandelingen over de definitieve tekst. Net als de DMA en de DSA heeft de AI Regulation in de hele EU meteen kracht van wet als het (naar verwachting eind 2023) is aangenomen. 

De AI Regulation is wereldwijd het eerste wetsvoorstel in zijn soort. Net als de AVG, de DMA en DSA, is het vormgegeven als een instrument dat striktere eisen en grotere sancties koppelt aan hogere risiconiveau's.

De AI Regulation definieert toelatingseisen waaraan AI moet voldoen om in de Europese markt te mogen worden aangeboden of gebruikt. 
De werking strekt zich uit over:
* Providers van AI (gebruikende) systemen die in de EU op de markt worden gebracht
* Gebruikers van AI (gebruikende) systemen
* Providers en gebruikers van AI (gebruikende) systemen waarvan de _uitkomsten_ worden gebruikt in de EU.

Hiermee richt het zich niet alleen op partijen die in de EU gevestigd zijn.

Wat onder AI wordt verstaan was in het eerste voorstel wat op een telkens aan te passen lijst van technieken en methoden staat. Bij publicatie van het voorstel stonden de volgende technieken daar op:
* Machineleren aanpakken ((un)supervised learning, reinforcement learning, deep learning)
* Logica en kennisgebaseerde aanpakken (knowledge representation, inductive (logic) programming, knowledge bases, inference and deductive engines, (symbolic) reasoning and expert systems)
* Statistische aanpakken (Bayesian estimation, search and optimization methods)
Het lijkt er op dat er wel een definitie van wat onder AI wordt verstaan direct als artikel in de AI Regulation zal worden opgenomen. Dit omdat de definitie, naar mening van de Raad en EP, centraal staat voor de primaire wetgeving en daarom niet in de secundaire wetgeving (de Annex) pas moet worden gegeven. Dit maakt van de definitie een veel meer politieke discussie, en veel minder een technisch begrip.

De afweging van risico's van AI toepassingen worden gemaakt t.o.v. de mate waarin het individuele rechten of de veiligheid aantast. Toepassingen worden ingedeeld in verboden toepassingen, hoog-risico toepassingen en overige toepassingen.

Verboden toepassingen zijn onbewuste beïnvloeding van het gedrag van mensen dat hen of anderen psychische of lichamelijke schade kan bezorgen, het misbruiken van kwetsbaarheden van een groep of persoon op basis van leeftijd of beperking, toepassingen door overheden voor een zgn. sociale score, en algemene inzet van biometrische identificatie in de publieke ruimte voor opsporing.

Hoog risico-toepassingen worden genoemd op een aparte lijst. Die lijst is gesplitst naar toepassing in bepaalde apparatuur en naar gebruiksvormen. Apparatuur die nu in het voorstel in eerste genoemd instantie wordt:
* machinerie
* speelgoed m.b.t. veiligheid daarvan
* vaartuigen, recreatievaartuigen
* liften
* omgang met explosieve middelen
* radio apparatuur
* apparatuur onder druk (gas, hydraulisch)
* medische apparatuur
* civiele luchtvaartuigen
* voertuigen
* agrarische en bosbouwmachines
* zeewaardige vaartuigen en machines/installaties
* spoor-interoperabiliteit
* vrachtwagens en trailers

Gebruiksvormen die als hoog risico gelden zijn:
* biometrische identificatie en categorisering van natuurlijke personen
* management en gebruik van kritische infrastructuur (water, gas, warmte, electriciteit, verkeer)
* toelating en assessment in educatie en beroepsopleidigen
* werving, selectie, promotie en ontslag van werknemers
* toegang tot sociale voorzieningen, en private diensten (toelating, uitkeringen, terugvorderingen, kredietwaardigheid, prioritering hulpdiensten)
* opsporing
* migratie en grenscontrole
* openbaar bestuur en democratie

Aan hoog-risico toepassingen worden diverse eisen gesteld om te kunnen worden toegelaten op de markt:
* een risicomanagementsysteem,als iteratief proces gedurende de hele levensduur van een AI systeem (dus niet alleen in de ontwerpfase), o.a. om risico's te identificeren en te voorkomen, en redelijkerwijs te verwachten misbruik te voorkomen.
* toetsbaarheid (testen van correcte werking) binnen de bedoeling van de AI toepassing
* zwaardere assessment eisen als de toepassing in contact komt met kinderen
* opname van het risicomanagementsysteem in bestaande risicomanagementsystemen bij toepassingen voor kredietinstellingen
* data en datagovernance eisen (bijv. statistisch relevante data nodig voor trainingssets), het gebruik van persoonsgegevens voor het voorkomen en corrigeren van vooroordelen in data (bias)
* technische documentatie bij een product moet compliance met de AI regels aantonen
* kunnen aantonen dat gedurende de gebruiksduur de AI toepassing correct werkt
* transparantie t.a.v. uitlegbaarheid, gebruiksaanwijzing, menselijk toezicht, verwachte levensduur toepassing
* menselijk toezicht
* regels t.a.v. uitlegbaarheid en toetsbaarheid
* eisen t.a.v. accuraatheid, robuustheid en veiligheid.
* AI toepassingen die met eind-gebruikers interacteren moeten dat aan die gebruikers melden.
* gebruik van emotie-herkenning en biometrische classificatie moet aan de betrokken personen worden gemeld
* manipulatie van beelden en geluid moet worden gemeld in dat beeld of geluid

Providers, distributeurs en gebruikers van toepassingen moeten t.a.v. die eisen een actieve 'boekhouding' voeren als kwaliteitssysteem, en hebben een informatieplicht naar de overheid. 

Elk land krijgt een AI toezichtsorgaan, analoog aan de Autoriteit Persoonsgegevens in AVG, en er gelden meldingsplichten. Er komt een Europese AI board die ook Europese instellingen kan beboeten. Vooruitlopend op de AI Regulation is per 1 januari 2023 in Nederland de Autoriteit Persoonsgegevens aangewezen als AI toezichtsorgaan, gelijktijdig met de lancering van een [landelijk Algoritmeregister](https://algoritmes.overheid.nl/).
Toegelaten hoogrisico-toepassingen krijgen voor maximaal 5 jaren een CE keurmerk, dat kan worden verlengd.
Van alle toegelaten hoogrisico toepassingen komt er een openbare Europese database.
Voor toepassingen met een lager risico wordt een code of conduct aangemoedigd.

Sancties volgen het patroon zoals dat in de AVG is gebruikt:
* verboden toepassingen, en het niet voldoen aan data governance vereisten: 6% wereldwijde omzet of 30 miljoen Euro
* andere schendingen van de regels: 4% wereldwijde omzet of 20 miljoen Euro
* niet voldoen aan documentatievereisten: 2% wereldwijde omzet of 10 miljoen Euro
