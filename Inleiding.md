## Inleiding

Deze wiki is een handreiking met informatie over de aankomende Europese Verordeningen en Richtlijnen rond de Digitale Strategie en de Data Strategie. De EC heeft meerdere voorstellen voor wetgeving gedaan die tot in 2022 zullen worden onderhandeld met EP en de Lidstaten, en waarschijnlijk van 2024 gehandhaafd zullen worden. Nu is de gelegenheid om met datahouders en datebenutter in Nederland pro-actief te kijken naar de kansen en mogelijke obstakels die in die voorstellen schuilen. Om met goede gebruikscasussen invloed uit te oefenen, en om te zorgen dat wat je straks moet ook zelf wilt omdat je weet hoe de nieuwe regels helpen de eigen beleids- en organisatiedoelstellingen te behalen. Het Tactisch Beraad EU Informatie (onderdeel van het GI-Beraad), werkt met datahouders daar actief aan.

### Doelgroep

Deze informatie is bedoeld voor overheden die data houden, voor niet-overheden die (overheids)data gebruiken of zouden willen gebruiken, en voor alle betrokkenen rond maatschappelijke opgaven die met data werken.

### Leeswijzer

Deze pagina's brengen de actueel bekende feitelijke informatie over de data-gerelateerde EU regelingen bijeen, met verwijzingen naar de bron. De informatie wordt verstrekt zonder garantie compleet, juist, actueel of definitief te zijn. Alle informatie op deze pagina's heeft per definitie een voorlopige status.

### Het proces

Het Tactisch Beraad en Geonovum houden voor zichzelf de stand van de ontwikkelingen rond Europese regelgeving m.b.t. data bij. Om ons netwerk van dienst te zijn delen we die informatie ook hier. Wanneer onze eigen informatie wijzigt, passen we ook de informatie op deze pagina's zo spoedig mogelijk aan.
