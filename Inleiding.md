## Inleiding

Deze wiki is een handreiking met informatie over de aankomende Europese Verordeningen en Richtlijnen rond de Digitale Strategie en de Data Strategie. De EC heeft meerdere voorstellen voor wetgeving gedaan die tot in 2022 zullen worden onderhandeld met het Europees Parlement en de Lidstaten, en waarschijnlijk van 2024 gehandhaafd zullen worden. 

Nu is de gelegenheid om met datahouders en datagebruikers in Nederland pro-actief te kijken naar de kansen en mogelijke obstakels die in die voorstellen schuilen: 
* om met goede gebruikscasussen invloed uit te oefenen op hoe de nieuwe regels vorm krijgen en straks worden ge√Ømplementeerd, en 
* om te zorgen dat je straks ook zelf wilt wat je straks moe, omdat je al weet hoe de nieuwe regels helpen de eigen beleids- en organisatiedoelstellingen te behalen. 

Het Tactisch Beraad EU Informatie (onderdeel van het GI-Beraad) is eind 2020 opgericht om met Nederlandse datahouders actief naar de kansen en obstakels van de Europese voorstellen te kijken. In het Tactisch Beraad zorgen de deelnemers voor de terugkoppeling over de Europese ontwikkelingen waar zij bij betrokken zijn. Aan het beraad kunnen vraagteams worden gekoppeld om specifieke vraagstukken concreet uit te werken. Deze handreikings is gemaakt door Geonovum voor het Tactisch Beraad EU Informatie.

### Doelgroep

Deze informatie is bedoeld voor overheden die data houden, voor niet-overheden die (overheids)data gebruiken of zouden willen gebruiken, en voor alle betrokkenen rond maatschappelijke opgaven die met data werken.

### Leeswijzer

Deze pagina's brengen de actueel bekende feitelijke informatie over de data-gerelateerde Europese regelingen bijeen, met verwijzingen naar de bron. De informatie wordt verstrekt zonder garantie compleet, juist, actueel of definitief te zijn. Alle informatie op deze pagina's heeft per definitie een voorlopige status.

### Het proces

Het Tactisch Beraad EU Informatie en Geonovum houden voor de stand van de ontwikkelingen rond Europese regelgeving m.b.t. data bij voor eigen gebruik en voor ons netwerk. Om ons netwerk van dienst te zijn delen we die informatie ook hier, zodat deze informatie kan worden hergebruikt. Wanneer onze eigen informatie wijzigt, passen we ook de informatie op deze pagina's zo spoedig mogelijk aan. Wilt u wijzigingen of suggesties doorgeven neem dan contact via inspire@geonovum.nl.
