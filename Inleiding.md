## Inleiding

Dit is een handreiking met informatie over de Europese Verordeningen en Richtlijnen die behoren bij de Digitale Strategie en de Data Strategie. De Europese Commissie (EC) heeft in de commissieperiode 2020-2024 meerdere wetten gerealiseerd die inmiddels bijna allemaal van kracht zijn.  

Om met datahouders binnen de Nederlandse overheid actief naar de kansen en obstakels van de Europese voorstellen te kijken is het Tactisch Beraad EU Informatie (TB), adviserend aan het GI-Beraad, eind 2020 opgericht. In het Tactisch Beraad zorgen de deelnemers voor de terugkoppeling over de Europese ontwikkelingen waar zij bij betrokken zijn.

De afgelopen jaren was er zo gelegenheid om met datahouders en datagebruikers in Nederland pro-actief te kijken naar de kansen en mogelijke obstakels die in die voorstellen schuilen: 
* om met goede gebruikscasussen invloed uit te oefenen op hoe de nieuwe regels vorm krijgen en nu worden ge√Ømplementeerd, en 
* om te zorgen dat helder is wat er aan nieuwe verplichtingen bij komt, en te bepalen hoe de nieuwe regels m.b.t. het gebruik van data en digitalisering helpen de eigen beleids- en organisatiedoelstellingen te behalen. 

De handreiking die u nu leest is gemaakt door Geonovum voor het Tactisch Beraad EU Informatie (zie ook hieronder bij Proces).

### Doelgroep

Deze informatie is bedoeld voor overheden die data houden, voor niet-overheden die (overheids)data gebruiken of zouden willen gebruiken, en voor alle betrokkenen rond maatschappelijke opgaven die met data werken.

### Leeswijzer

Deze pagina's brengen de actueel bekende feitelijke informatie over de data-gerelateerde Europese regelgeving bijeen, met verwijzingen naar de bron. De informatie wordt verstrekt zonder garantie compleet, juist, actueel of definitief te zijn. Alle informatie op deze pagina's heeft per definitie een voorlopige status.

### Het proces

Het Tactisch Beraad EU Informatie en Geonovum houden de stand van de ontwikkelingen rond Europese regelgeving m.b.t. data bij voor eigen gebruik en voor ons netwerk. Om ons netwerk van dienst te zijn delen we die informatie ook hier, zodat deze informatie kan worden hergebruikt. Wanneer onze eigen informatie wijzigt, passen we ook de informatie op deze pagina's zo spoedig mogelijk aan. Wilt u wijzigingen of suggesties doorgeven neem dan contact via inspire@geonovum.nl.
