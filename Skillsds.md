## Skills data space (educatie en arbeidsmarkt)

De Europese skills data space is bedoeld om de aansluiting te verbeteren tussen onderwijs en opleiding enerzijds en de behoeften van de arbeidsmarkt anderzijds.

De vaardigheden van mensen zijn Europa's belangrijkste asset. In de wereldwijde race om talent, moeten Europese onderwijsinstellingen en de arbeidsmarkt zich snel kunnen aanpassen aan nieuwe en opkomende behoeften aan vaardigheden. Dit vergt data van hoge kwaliteit over kwalificaties, opleidingskansen, banen en de vaardigheden van mensen. In de afgelopen jaren heeft de EC een reeks open standaarden ingevoerd, referentie raamwerken en semantische assets om datakwaliteit en interoperabiliteit te verbeteren. Zoals aangekondigd in het Digital Education Action Plan, heeft de EC ook het Europass Digital Credentials framework  gerealiseerd om kwalificaties aan lerenden te verstrekken in een veilig en interoperabel digitaal formaat.

### Acties
De EC zal:

* Lidstaten ondersteunen in de ontwikkeling van digitale 'credential transformation plans' en in de voorbereiding van herbruikbare datasets over kwalificaties en opleidingskansen (2020-2022);  
* Een beheermodel opstellen voor het beheer van het Europass Digital Credentials Framework, in nauwe samenwerking met Lidstaten en belangrijke andere betrokkenen (2022).

### Contouren Skills dataspace

In oktober 2022 is het DS4Skills-project aangekondigd, geleid door DIGITALEUROPE. In dit project wordt de Skills-dataspace verder uitgewerkt, waarbij de focus ligt op het identificeren van databronnen die relevant zijn voor stakeholders, en het opstellen van een blauwdruk voor het verder uitrollen van de dataspace (ook op basis van use-cases). Kernwaarde van het DS4Skills-project is om 'human-centric' te zijn, en dus wordt actief de input van publieke en private stakeholders gezocht bij het grondwerk en het verder ontwikkelen van de dataspace.   

In het DS4Skills-consortium zijn 15 partijen opgenomen, waarvan er 10 volledige partners zijn en 4 geassocieerde partners:

**Partners**:

DIGITALEUROPE**

TNO

Mydata Global

Chamber of commerce and Industry of Slovenia â€“ CCIS

Adecco Formazione

Headai

Universitaet Koblenz-Landau

Vastuu Group

Visions

BDVA

 

**Associated Partners**:

European EdTech Alliance

Prometheus-X

Fraunhofer ISST

Swedish Jobtech



### Datasets in beeld


