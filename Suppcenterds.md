# Data Spaces Support Center (DSSC)

Het Data Spaces Support Center (DSSC) is door DIGITALEUROPE opgezet om ondersteuning te bieden bij het operationaliseren van de Europese Datastrategie. De DSSC is erop gericht om te monitoren welke behoeften er spelen binnen alle verschillende dataspaces en die te behartigen, en om randvoorwaarden en best practices te verkennen. Ze kijkt daarbij naar een breed palet aan stakeholders, en richt zich erop om partijen samen te brengen zoals MKB uit verschillende sectoren, publieke partijen, standardisatie organisaties, toezichthouders, onderzoekers, innovatiehubs, en andere vergelijkbare projecten. Daarmee positioneert de DSSC zich in feite als spil tussen de partijen uit de publieke sector waar High Value Datasets van afkomstig zijn, en de technische infrastructuur die nodig is voor het laten functioneren en implementeren van de dataspaces. 

**Missie**
* De opzet en scale-up processen van dataspaces versnellen
* Het creëren en beschikbaar maken van generieke organisatorische en technische hulpmiddelen bij het opzetten van dataspaces
* Dataspaces laten aansluiten bij de domein-specifieke uitdagingen binnen het bedrijfsleven en commerciële voordelen te faciliteren voor de deelnemers

Hierin ligt ook een speciale focus op *interoperabiliteit* via:
* Zorg dragen dat deelnemers van een dataspace ook aan andere dataspaces kunnen deelnemen
* Het creëren van 'schaal-economieën' and synergie op Europees niveau
* Het nastreven van standardisatie tussen dataspaces



**Kerntaken**
1. Het opzetten en beheren van een netwerk van stakeholders (door nauw samen te werken met CSAs en projecten gefinancierd door DIGITALEUROPE)
2. Het identificeren van gedeelde randvoorwaarden voor het opzetten van dataspaces (door bijvoorbeeld het ondersteunen van de European Data Innovation Board)
3. Het opzetten van een platform voor kennisdeling gericht op de ondersteuning van het opzetten van dataspaces

Het consortium dat de taken van de DSSC zal uitvoeren bestaat uit:

* BDVA
* Capgemini Belgium
* FIWARE Foundation
* Fraunhofer-Gesellschaft zur Förderung der angewandten Forschung e.V.
* Gaia-X 
* AISBL
* IDSA
* National University of Ireland Galway
* KU Leuven
* MyData Global
* TNO 
* Sitra 
* VTT Technical Research Centre of Finland

Naast dat het DSSC de taak heeft om continuë ondersteuning te bieden aan publieke en private partijen bij het opzetten van dataspaces werkt zij ook aan de oplevering van een Data Spaces Blueprint: een model voor het opzetten van dataspaces binnen de EU, opgebouwd wordt uit generieke bouwstenen waarin ook de commerciële, juridische, operationele, technische, en maatschappelijke aspecten zijn meegenomen. Deze Blueprint wordt ontworpen op basis van de input van stakeholders, en zal continu worden bijgewerkt op basis van nieuwe inzichten en ontwikkelingen. Kernstakeholders hierbij zijn de bestaande en opkomende dataspace-initiatieven, maar ook de partijen die werken aan de implementatie van de bouwstenen (samen de Community of Practice (CoP) genoemd). De CoP is verantwoordelijk voor het creëren van de Blueprint, waarbij de DSSC optreedt om adoptie ervan te stimuleren via ondersteuning, platforms, een web-portaal voor kennisdeling, een helpdesk, toolboxes en actieve samenwerking met de CoP. Daarnaast zal de DSSC ook de Data Innovation Board ondersteunen bij haar taken rond het opstellen van richtlijnen voor de Europese dataspaces zoals in de Data Governance Act opgenomen, door middel van uitwisseling van inzichten en bevindingen uit de Blueprint. De DSSC geeft geen directe ondersteuning bij de implementatie van die kennis, of bij de daadwerkelijke realisatie van dataspaces in de praktijk.     
