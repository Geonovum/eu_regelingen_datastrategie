# Data Spaces Support Center (DSSC)

Het Data Spaces Support Center (DSSC) is door DIGITALEUROPE opgezet om ondersteuning te bieden bij het operationaliseren van de Europese Datastrategie. De DSSC is erop gericht om te monitoren welke behoeften er spelen binnen alle verschillende dataspaces en die te behartigen, en om randvoorwaarden en best practices te verkennen. Ze kijkt daarbij naar een breed palet aan stakeholders, en richt zich erop om partijen samen te brengen zoals MKB uit verschillende sectoren, publieke partijen, standardisatie organisaties, toezichthouders, onderzoekers, innovatiehubs, en andere vergelijkbare projecten. 

Het consortium dat de taken van de DSSC zal uitvoeren bestaat uit:

BDVA
Capgemini Belgium
FIWARE Foundation
Fraunhofer-Gesellschaft zur Förderung der angewandten Forschung e.V.
Gaia-X 
AISBL
IDSA
National University of Ireland Galway
KU Leuven
MyData Global
TNO 
Sitra 
VTT Technical Research Centre of Finland

Het uiteindelijke doel is de oplevering van de Data Spaces Blueprint, die opgebouwd wordt uit generieke bouwstenen waarin ook de commerciële, juridische, operationele, technische, en maatschappelijke aspecten van de dataspaces zijn meegenomen. Idee is dat deze Blueprint 'user-centric' wordt gecreëerd, en continu evoluerend door co-creatie met stakeholders. Kernstakeholders hierbij zijn de bestaande en opkomende dataspace-initiatieven, en de partijen die werken aan de implementatie van de bouwstenen, die samen de Community of Practice (CoP) vormen. De CoP is verantwoordelijk voor het creëren van de Blueprint, waarbij de DSSC optreedt om adoptie ervan te stimuleren via ondersteuning, platforms, een web-portaal voor kennisdeling, een helpdesk, toolboxes en actieve samenwerking met de CoP. Daarnaast zal de DSSC ook de Data Innovation Board ondersteunen bij haar taken rond het opstellen van richtlijnen voor de Europese dataspaces zoals in de Data Governance Act opgenomen, door middel van uitwisseling van inzichten en bevindingen uit de Blueprint.     
