## Samenvatting

De Europese Commissie heeft meerdere wetsvoorstellen m.b.t. digitalisering en data gedaan die de komende jaren vorm krijgen. Gezamenlijk vormen ze de Europese geopolitieke positionering t.a.v. digitalisering en data. Centraal in die propositie is het benutten van de maatschappelijke waarde van digitalisering en data, en gelijktijdig het beschermen van de individuele rechten van burgers.

De voorstellen zijn in 2020 en 2021 gedaan, en zijn momenteel in onderhandeling. De feitelijke informatie over de inhoud van de voorstellen, de activiteiten van de EC, en de bekende tijdslijnen t.a.v. implementatie wordt hier gedeeld. De bedoeling is dat iedere betrokkene in Nederland zich hier makkelijk kan informeren, en tegelijkertijd materiaal vindt dat in de eigen organisatie kan worden hergebruikt.
