## Open Data Richtlijn

Aangenomen in 2019, hadden Lidstaten tot 16 juli 2021 om de Richtlijn in nationale wetgeving op te nemen, maar in Nederland is dat nog niet gebeurd.

De Open Data Richtlijn is de opvolger van de Hergebruiksrichtlijn (uit 2003 en 2013). Alle voorgaande bepalingen blijven van kracht of worden aangescherpt en verduidelijkt. Als voorheen blijft het beschikbaar stellen van open data gebaseerd op het nationale openbaarheidsregime van een Lidstaat, en blijft pro-actieve publicatie van open data in principe een vrijwillige activiteit.

Er zitten enkele nieuwe elementen in de Richtlijn:
* Het werkingsbereik is uitgebreid met zgn. 'public undertakings'. Wanneer zij open data publiceren of ingaan op een verstrekkingsverzoek, moet dat volgens het bepaalde in deze Richtlijn. 'Public undertakings' zijn o.a. netwerkbeheerders, havens, spoor, nutsbedrijven etc.
* De EC heeft de mogelijkheid, binnen grenzen, zelf aanpassingen te doen
* Een van die mogelijkheden van de EC is het bijhouden van een 'EU High Value Data' lijst, die aan alle Lidstaten een verplichting tot publiceren van data oplegt. Zie hieronder.

### High Value Datalijst
Data die op de EU High Value Datalijst wordt genoemd moet verplicht door alle Lidstaten, mits voorhanden, als open data worden gepubliceerd en ontsloten via APIs.
De eerste editie van die lijst had er tijdig voor de transpositie-deadline moeten zijn, maar heeft politiek vertraging opgelopen. Hopelijk komt de lijst nog in 2021. In komende jaren wordt de lijst periodiek aangevuld door de EC, met nieuwe data-domeinen en mogelijke uitbreiding binnen al benoemde domeinen.

De eerste lijst omvat verplichtingen voor de data-domeinen:
* Geo-data
* Handelsregisters
* Statistiek
* Aardobservatie en Milieu
* Meteorologie
* Mobiliteit

De verplichtingen voor geo-data en aardobservatie/milieu voegen naar verwachting een open data verplichting toe aan een reeks INSPIRE thema's.
